
1. Ա՜խ քո Սերը որքան քաղցր է 
 Դառը կյանքիս համ կտա 
 Ա՜խ Քո խոսքը ջուր է իրավ 
 Պապակ սրտիս զով կտա 
 Քո վերքերից ամեն մեկը 
 Բուժող դեղ է վերքերիս 
 Փրկիչ Հիսո՛ւս փառաց լույսդ 
 Խավար սրտիս լույս կտա 
 
 2. Կարոտում եմ թե մի վայրկյան 
 Հեռանում ես իմ մտքից 
 Ցուրտ է հագնում ողջ մարմինս 
 Երբ գնում ես իմ մոտից 
 Մի ավերակ անտեր տուն է 
 Սիրտս դառնում առանց Քեզ 
 Օրհնյալ Տերս առաջնորդի՛ր 
 Ետ չմնամ Քո հոտից 
 
 3. Քո օրհնության աղբյուրները 
 Մեզ համար են ջուր հանում 
 Այն Քո խաչի սուրբ արյունն է 
 Մեզ մեղքերից լվանում 
 Քո շնորհքը տալիս ես մեզ 
 Որ նրանով մենք փրկվենք 
 Վիրավորված սիրտս միայն 
 Ձեռքիդ մեջ է լավանում 
 
 4. Մխիթարող իմ Տերն ես Դու 
 Անմխիթար այս դարում 
 Արդարության հանդերձներով 
 Մեր հոգին ես զարդարում 
 Հոգ ես տանում Դու մեզ համար 
 Կենաց Խոսքիդ համաձայն 
 Մեր մեջ եղած ու բորբոքված 
 Կրակներն ես Դու մարում