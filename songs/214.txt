
1. Ով որ ուզում է երկինք բարձրանալ 
 Պիտի Հիսուսի միջով անց կենա 
 Պիտի հաղորդ լինի Տիրոջ ցավերին 
 Որ սուրբ քաղաքում Նրան միանա 
 
 Թող զնգան զանգերը ցնծության 
 Թող հնչե շեփորը հաղթության 
 Աղոթք բարձրացրեք փառաբանության 
 Հանուն Սուրբ Հոգու երկրպագության 
 
 2. Հիսուսն է դուռը հոգու փրկության 
 Նա է նեղ ճամփան հավիտենության 
 Ով Տիրոջ կամքին կհնազանդվի 
 Սուրբ ժառանգության պսակը կառնի 
 
 3. Աստծո Խոսքի մեջ միաբանվեցե՛ք 
 Հնազանդությամբ դուք խոնարհվեցե՛ք 
 Տերը գալիս է գոտեպնդվեցե՛ք 
 Ավել բեռներից ձերբազատվեցե՛ք