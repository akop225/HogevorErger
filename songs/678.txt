
1. Որդին Աստծո իջավ մարդացավ 
 Թշվառիս համար Նա մարմին հագավ 
 Թուք ու նախատինք Իր վրա կրեց 
 Մեղավորներիս մահից ազատեց 
 
 Նրա արյունը ճանապարհ բացեց 
 Մարդուն Աստծո հետ հաշտեցրեց 
 Իր խաչի գործով մեզ արդարացրեց 
 Երկնավորներում նստեցրեց 
 
 2. Հիմա Հայր Աստծո աջ կողմում նստած 
 Բարեխոսում է Հորը մեզ համար 
 Խնդրելով Աստծուն վերքերը պարզած. 
 Հա՜յր ների՛ր նրանց գթա՜ ողորմա՛ծ... 
 
 3. Հիմա Տիրոջն ենք կանչում այս վայրում 
 Կանչելով Նրա հրաշք Սուրբ Հոգուն. 
 Արի՛ Տեր Հիսուս կարոտել ենք Քեզ 
 Տե՜ր արի՛ և ամուր գրկի՛ր մեզ