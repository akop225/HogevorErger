
1. Հիսուսն է կյանքի ճանապարհը նեղ 
 Դեպ երկինք տանող դուռը իրական 
 Ուրիշ ճանապարհ չկա ոչ մի տեղ 
 Նա է Տնտեսը Իր հայրական տան 
 
 Հիսուսն է կյանքը Սուրբ Հոգու վարքը 
 Իմ պաշտամունքը ու երազանքը 
 Նա հոգուս լույսն է հարության հույսն է 
 Սրտիս մեջ ծագած սուրբ արշալույսն է 
 
 2. Հիսուսը սեր ու լույս է իրական 
 Սուրբ զորություն է տիեզերական 
 Եվ ով հավատա Հարության հույսին 
 Միշտ պիտի փառք տա մեր Տեր Հիսուսին 
 
 3. Հիսուսն է Կենաց հացը իրական 
 Հիսուսը սեր է հավիտենական 
 Հիսուսի խոսքը կյանք է ու հոգի 
 Հիսուսն է Արքան ողջ տիեզերքի