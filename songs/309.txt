
1. Ելնեմ ճամփա ցուպը ձեռքիս 
 Ուրանամ իմ փափուկ անձս 
 Ավետարանն առնեմ գնամ 
 Տիրոջ գործում չծուլանամ 
 
 Պատերազմս պատերազմեմ ու հաղթեմ 
 Տեր Հիսուսից կենաց պսակս առնեմ 
 
 2. Թող հեշտ թվա դժվար ճամփաս 
 Տե՜ր ուզում եմ նմանվել Քեզ 
 Օտարական թեկուզ լինեմ 
 Միայն ի՛մ Տեր Քեզ ճանաչեմ 
 
 3. Վրանի տակ նույնիսկ ապրեմ 
 Հյուրընկալող զավակ լինեմ 
 Վիրավորի վերքը կապեմ 
 Ու Քեզ սիրով փառաբանեմ 
 
 4. Ծարավ մարդուն ջրիցդ տամ 
 Ու հոգնաբեկ Քո գիրկը գամ 
 Հանգչեմ ոտքիդ շուքի ներքո 
 Երջանիկ եմ զավակն եմ Քո