
1. Սրտիս ծածուկ խորանում 
 Մի աշտանակ է վառվում 
 Լույս է տալիս ճառագում 
 Ու կրակ է բորբոքում 
 Այդ կրակն այրում է ինձ 
 Ու հալվում եմ մոմի պես 
 Ոտքերիդ մոտ եմ թափվում 
 Քեզ հետ ձուլվում եմ կարծես 
 
 Սիրում եմ Քեզ իմ Հիսուս 
 Քո սերն այնքան քնքուշ է 
 Բոլոր սերերից քաղցր է 
 Նվիրական անուշ է 
 
 2. Սիրո կրակն իմ սրտում 
 Բորբոքվում է օրեօր 
 Տարածվում է ինձ այրում 
 Երբ Քո սերն եմ հասկանում 
 Երբ Քո սերն եմ հասկանում 
 Սիրահարվում եմ ես Քեզ 
 Կյանքս Քեզ եմ ընծայում 
 Պատարագ և ողջակեզ