
1. Երբ մեղքի բեռը թոթափում ես ու 
 Խաղաղ աչքերով երկինք ես նայում 
 Տեսնում ես այնտեղ հարազատ մեկին 
 Որ քեզ սիրում է չարից պահպանում 
 
 2. Տեսնում ես Նրան Ով հոժար կամքով 
 Բարեկամ դարձավ եղավ կարեկից 
 Եվ չնայելով հանցանքիդ չափին 
 Ազատեց անձդ կորստյան փոսից 
 
 3. Տեսնում ես այնտեղ... Նրան ես տեսնում 
 Հայրական աչքով քեզ հետևելիս 
 Նայում ես Նրան սրբացած սրտով 
 Ու ասում ես. Հավետ Քոնն եմ սիրելի՛ս 
 
 4. Քոնն է իմ կյանքը Քոնն է իմ հոգին 
 Այս մարմինն անգամ Քեզ է պատկանում 
 Թող խոնարհվեմ ու ենթարկվեմ կամքիդ 
 Քանի ապրում եմ մարմին պատյանում 
 
 5. Թող որ հոժարվեմ ամեն մի վայրկյան 
 Հնազանդ լինեմ բոլոր խոսքերիդ 
 Եվ դառնամ խոհեմ ու խոնարհ այնքան 
 Որ արժանանամ փառաց պսակին