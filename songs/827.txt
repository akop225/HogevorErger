
1. Ապրելով այս չար աշխարհում 
 Գնում էի կորուստ հավիտյան 
 Բայց Տեր Հիսուսը ինձ կանչեց 
 Ու տվեց ինձ կյանք աննման 
 Ասաց. Ներում եմ քեզ որդի՛ս 
 Դարձի՛ եկ եղի՛ր Ինձ նման 
 Ասաց. Սիրում եմ քեզ որդի՛ս 
 Թե սիրես կապրես հավիտյան 
 
 2. Այնժամ մեղքերս ես տեսա 
 Իմ չար լինելը հասկացա 
 Աչքերս դեպ երկինք հառած 
 Սիրտս բացեցի Քո առաջ 
 Զղջում եմ Հիսո՜ւս սիրելի՛ս 
 Մեղավոր եմ ես Քո առաջ 
 Ներիր ինձ Հիսու՛ս սիրելի՛ս 
 Ներիր սիրովդ անսահման 
 
 3. Ասաց ներում եմ քեզ որդի՛ս 
 Տվել եմ Ես քեզ թողություն 
 Գամված ձեռքերիս դու նայիր 
 Շնորհել եմ Ես քեզ փրկություն 
 Հավիտյան փառք Քեզ Տե՛ր Հիսուս 
 Տվեցիր հոգուս կյանք և լույս 
 Շնորհակալ եմ Քեզ ի՛մ Հիսուս 
 Տվեցիր երկնային մեծ հույս