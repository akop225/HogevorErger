
1. Մի ահավոր փոթորիկ է իմ շուրջը 
 Շփոթված ու մոլորված է իմ ազգը 
 Աղաչում եմ Հիսո՛ւս Փրկիչ ողորմի՛ր 
 Իմ հայ ազգին Քո երեսից մի՛ ձգիր 
 
 2. Ա՜խ իմ ազգը վիրավորված լքված է 
 Կոտրված ու ջախջախված մի եղեգ է 
 Աղաչում եմ Հիսո՛ւս Փրկիչ ողորմի՛ր 
 Որ առկայծող մեր պատրույգը չմարի 
 
 3. Վիշտն է տիրում սուգը լացը իմ ազգին 
 Որբացել են մանուկները իմ ազգի 
 Աղաչում եմ Հիսո՛ւս Փրկիչ ողորմի՛ր 
 Իմ հայ ազգի մանուկներին հայր եղիր 
 
 4. Հողմից ծեծված վշտից լացած է ազգս 
 Ցավի վրա ցավ են տալիս իմ ազգին 
 Աղաչում եմ Հիսո՛ւս Փրկիչ ողորմի՛ր 
 Իմ հայ ազգին Քո վերքերով բժշկիր 
 
 5. Ո՜վ իմ ազգս Քո հայացքը վեր հառի՛ր 
 Նայի՛ր երկինք Հիսուս Տերը կկանչի. 
 Եկե՛ք ինծի բեռնավորված հոգնածներ 
 Եվ Իմ ուրախությանս մեջ տեղ գտեք