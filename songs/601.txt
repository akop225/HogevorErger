
1. Իմ փշրված կոտրած սրտում 
 Դեռ ունեմ ես մի փայլող լույս 
 Մի փայլող լույս ու փայլող հույս 
 Որ սիրում է ինձ Տեր Հիսուս 
 
 Թող չմարի պատրույգը իմ կոտրած սրտի 
 Բոցավառի՛ր Քո կրակով ո՜վ Սուրբ Հոգի 
 Որ չկորչեմ չմոլորվեմ այս խավարում 
 Հավատարիմ ես Քեզ լինեմ ամբողջ կյանքում 
 
 2. Թեև ընկած բայց չկորած 
 Ես փնտրում եմ Տեր Հիսուսին 
 Հաստատ գիտեմ որ ինձ կօգնի 
 Ուժ կտա ինձ կզորացնի 
 
 3. Տեր Հիսուսը ձեռքս բռնած 
 Ամեն անգամ վեր կհանի 
 Ես չեմ մնա այս տիղմի մեջ 
 Ես չեմ մնա մեղքին գերի