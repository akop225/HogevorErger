
1. Մեկ խոսքով ես Դու արարել երկինքը 
 Ու երկիրը պատել ծով ու ցամաքով 
 Դարեր հետո երկիր եկավ Կյանքն Ինքը 
 Հոժարաբար խաչը ելավ Քո կամքով 
 
 Երկայնամիտ բազումողորմ մեր Աստված 
 Հավերժության ու փառքի մեջ բնակվող 
 Օվկիան սիրո սեր պարգևող Տեր Աստված 
 Այս խավար ու մութ աշխարհին կյանք տվող 
 
 2. Օրհնյալ է Քո փառավորյալ Անունը 
 Ու շատ բարձր օրհնությունից գովեստից 
 Տեր Հիսուսի սուրբ ու անբիծ Արյունը 
 Մաքրել է մեզ ամեն տեսակ մեղքերից 
 
 3. Օրհնյալ Հոգիդ թող մեր մեջ Իր գործն անի 
 Տկարներին ընկած տեղից վեր հանի 
 Արդարության հանդերձ հագած գառներին 
 Մեր Հովիվը թող գա շուտով տուն տանի