
1. Ծիրանի հագուստով փշե պսակով ես կանգնած 
 Ձեռքերդ իրար հետ կապված են պինդ 
 Դեմքիդ վրա ի՜նչ մեծ տառապանք է ընդգծված 
 Որքա՜ն խղճահարություն դեպ մարդիկ 
 
 2. Բայց Դու այդ ծաղրանքի ու տառապանքի մեջ 
 Մարդկության համար աղոթք ես անում 
 Եվ այդ ժամին անհամեմատ մեծ ցավ է Քեզ 
 Որ ոմանք Քեզ մերժելով չեն փրկվում 
 
 3. Դու ձգտում ես քնքշորեն գրկել բոլորին 
 Սիրող հայացքդ ուղղած նրանց վրա 
 Բայց Քո սերը հասկանալի չէ շատերին 
 Եվ ամբոխը գոռում է Քեզ վրա 
 
 4. Նրան ծաղրանքով պատի՛վ տվեք ծնկի՛ եկեք
 Ողջո՜ւյն հրեաների Թագավորին
 Եվ Մեծ Թագավորի կապված ձեռքերի մեջ 
 Նրանք եղեգից գավազան տվեցին 
 
 5. Փայտով խփում էին Նրա փշե պսակին 
 Եվ սուրբ ճակատից արյունն էր հոսում 
 Խփում և թքում էին արյունոտ երեսին 
 Եվ չարությամբ ավելի ծիծաղում 
 
 6. Այդպես Փրկիչը մարդկանց համար տառապեց 
 Ապականված չար աշխարհի կողմից 
 Օ՜ եղբա՛յր քեզ համար քո Փրկիչը տանջվեց 
 Որ քեզ փրկի հավիտյան կորստից