
1. Երկինքը Աստծո փառքը կպատմե 
 Արև աստղեր կխոսեն Իր մասին 
 Աստված Իր խոսքը մեզի կհայտնե 
 Ինչպես հայտնվեց լույսը խավարում 
 Չկա զրույց չկան նաև խոսքեր 
 Բայց երկիրը լեցուն է Իր խոսքով 
 Արդյո՞ք պատրաստ են այսօր ձեր սրտերն 
 Ընդունելու Արարչի մեծ փառքը 
 
 2. Երկիրը Իր զորությունով շինեց 
 Աշխարհը իմաստությունով հիմնեց 
 Ամեն ինչ ուղղության մեջ Նա դրեց 
 Բայց մարդը Աստծուց հրաժարվեց 
 Հաշտվի՛ր այսօր ո՛վ սիրտ դու մարդկային 
 Միջնորդ է քեզ Որդին աստվածային 
 Նա քեզ համար խաչափայտին գամվեց 
 Հաշտվի՛ր քանի ժամանակ է տվել 
 
 3. Նոր երգ երգենք Աստծո մեծ փառքին 
 Հոժարակամ խոնարհվելով Խոսքին 
 Ոչ միայն գեղեցիկ լավ խոսքերով 
 Թող փառավորվի Աստված մեր կյանքով 
 Բաժին ունենք այսօր մենք Հիսուսից 
 Հաղորդ եղանք աստվածային լույսին 
 Ուրախությամբ երանությամբ լեցուն 
 Փառավորենք Հիսուսի սուրբ անունն