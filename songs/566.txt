
1. Արարատ լեռան ձյունապատ սրտից 
 Հնչում է մի ձայն դարերի խորքից 
 Մասիսի ծոցում մի սիրտ բաբախում 
 Զարկում է անվերջ հայ ազգին կանչում. 
 Դարձե՛ք ո՛վ հայեր ողջ Հայաստանի 
 Ես Իմ տապանն եմ կանչում բոլորիդ 
 Այսօր ներս մտեք իմ եկեղեցին 
 Դարձե՛ք ողջ ազգով ժամն է վերջանում 
 
 2. Արարատ լեռան կարոտած սրտից 
 Հայոց աշխարհ է թռչում աղավնին 
 Ավետիս սրտում ձիթենին կտցին 
 Խաղաղությո՜ւն քեզ ասելու հային 
 Դարձի՛ր ազգս հայ դարձի՛ր անվարան 
 Արյուն ջարդ աղետ պիտի վերջանան 
 Ես քեզ կլինեմ վահան ու պաշտպան 
 Դարձի՛ր քեզ կտամ խաղաղ Հայաստան 
 
 3. Արարատ լեռան թախանձոտ սրտից 
 Հային է ուղղված պատգամն երկնքից. 
 Կանգնած թակում եմ դուռը քո սրտի 
 Հայոց աշխարհն է նոր իջևանն Իմ 
 Դարձի՛ր ազգս հայ Ես քեզ կդառնամ 
 Մեղքերդ կներեմ երկիրդ կբուժեմ 
 Ես քեզ կսիրեմ միշտ և հավիտյան 
 Ես քո Աստվածն եմ Իմն ես Հայաստա՛ն