
1. Գողգոթայի սարը ելա երազով 
 Տեր Հիսուսի խաչին հասա մուրազով 
 Տեսա Տերս արյունոտ էր վերից վար 
 Արնաթաթախ բաց վերքերը կերևար 
 
 2. Այդ տեսնելով չէի կարող համբերել 
 Ոտքերն ընկա և սկսեցի համբուրել 
 Փաթաթվելով Տիրոջս այնպես փարվեցի 
 Ինձ թվաց թե Խաչյալի հետ ձուլվեցի 
 
 3. Լույս սկսեց ճառագել իմ մարմինը 
 Ինձ հեղել էր Տիրոջ քավիչ արյունը 
 Հենց այդ պահից Տիրոջ սերը հասկացա 
 Այդ սիրո մեջ հավերժ մնալ խոստացա 
 
 4. Էլ ո՛չ ահ կար ո՛չ էլ մահ կար ինձ համար 
 Էլ ո՛չ ցավ կար ո՛չ էլ տանջանք ինձ համար 
 Հավերժական փրկությանը փաթաթված 
 Երկինքների երկնից էի նայում ցած