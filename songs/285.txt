
1. Գնում եմ ես Հիսուսիս տես 
 Որ երկնքում լույս է հագել 
 Հոր աջ նստած բարեխոս է 
 Սուրբի համար լույս փարոս է 
 
 Երկրի վրա ճամփաս փուշ է 
 Բայց Քեզ գալը շատ անուշ է 
 Խիստ է ծակում փուշն աշխարհի 
 Ո՜վ Սուրբ Հոգի Դու ինձ պահիր 
 
 2. Հենվեմ վեմիդ քաշեմ լուծս 
 Դու ես միայն Տերս հույսս 
 Հալածանքը սիրով տանեմ 
 Հալածողիս սիրեմ ներեմ 
 
 3. Տե՜ր ինձ դու տո՛ւր կարողություն 
 Տանջանքի մեջ համբերություն 
 Ների՛ր գործած սխալներս 
 Դու ներող ես ներո՛ղ Տերս 
 
 4. Դու ինձ գտար ու գրկեցիր 
 Սեր կյանք ու հույս շնորհեցիր 
 Սիրո թևով ելնում եմ վեր 
 Փարվում եմ Քեզ իմ Տեր իմ սեր