1. Հիսուսի սերը մեծ է անսահման
 Առատ հոսում է հորդ գետի նման 
 Ինչպես զեփյուռ շոյում է մեր հոգին. 
 Խորն է ու լայն սերը աստվածային 
 
 Իսկ եթե չլիներ այդ սերը 
 Չէր լինի և մեզ փրկություն 
 Սերն է հավերժ կյանքի հույսը 
 Որ գամվեց խաչին ու թափեց արյուն 
 
 2. Նա մեզ սիրեց դեռ Իրեն չիմացած 
 Սիրեց և Իրեն հակառակ մարդկանց 
 Ովքեր խաչե՜լ խաչե՜լ էին գոչում 
 Բայց Նա այսօր բոլորին է կանչում 
 
 3. Թե աշխարհի մարդիկ ա՛յս հասկանան 
 Աստծո սիրով է շնչում ամեն բան 
 Կամ թե Աստված թողնի մեզ մի վայրկյան 
 Բոլորս էլ անդարձ կերթանք կորստյան 
 
 4. Արի՛ շուտով Նա քեզ է սպասում 
 Իր մեղմ ձայնով սրտիդ դուռն է թակում 
 Քար սիրտդ բա՛ց չլինի ուշանաս 
 Ձրի փրկության սիրուց ետ մնաս