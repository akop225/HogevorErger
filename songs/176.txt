
1. Խռովել ու մոլորվել է գառնուկդ 
 Բարի Հովիվ փնտրի՛ր գտի՛ր Դու նրան 
 Վիրավոր է և ուժասպառ գառնուկդ 
 Ո՜վ հարեհաս հասի՛ր բուժի՛ր Դու նրան 
 
 2. Գայլի որջն է տանում գառան այդ ճամփան 
 Փրկի՜չ Հիսուս հասի՛ր փրկի՛ր Դու նրան 
 Խռովել է մի ոչխարից նա անբան 
 Հոտը թողել ու բռնել է այդ ճամփան 
 
 3. Խռովել է էլ հետ դառնալ չի ուզում 
 Ճահճի մեջ օրեօր է նա սուզվում 
 Սոված գայլն է շրջում նրա բոլորը 
 Այդ չի տեսնում խորասուզված մոլորը 
 
 4. Մեկի համար Դու ողջ հոտը թողեցիր 
 Ու այն մեկի թարմ հետքերով գնացիր 
 Այս մեկն էլ ճիշտ նման է այն մեկին 
 Չէ որ Տե՛րս նույնն ես անում ամենքին