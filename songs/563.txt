
1. Տեր Հիսուսին ծառայող Գեդեոնի զինվորներ 
 Չար աշխարհի մեջ գործող Սուրբ Խոսքի սերմնացաններ 
 Օրն է թեքվել ավարտին մայրամուտն է մոտենում 
 Ցանենք սերմերը կյանքի գիշերն է վրա հասնում 
 
 2. Գեդեոնի զինվորին Տերն է տալիս զորություն 
 Թեկուզ փոքր ջոկատով մենք ունենք մեծ հաղթություն 
 Աստված կօրհնի Իր գործը մեզ հետ Տերն է ամեն օր 
 Աստծո գործն է մնայուն իսկ աշխարհը անցավոր 
 
 3. Եղբա՛յր ու քո՛ւյր լավ խորհենք ի՜նչ մեծ գործ է մեզ տրված 
 Չհապաղենք չծուլանանք Տիրոջ մոտ բերենք մարդկանց 
 Մեղքի խավար աշխարհում հոգիներն են կորսվում 
 Աստծո Խոսքն է նոր կյանքի ու փրկության հույս բերում 
 
 4. Մեկ անգամ է մեզ տրված կյանքը այս երկրի վրա 
 Աստծո կամքը կատարենք որ մտնենք փառքը Նրա 
 Մնասները Իր տված շահով Իրեն դարձնենք 
 Որ վերջում էլ մեզ ասի ապրես դու բարի ծառա