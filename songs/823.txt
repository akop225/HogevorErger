
1. Երբ փորձությունները քեզ կպատեն 
 Հուսահատությունը քեզ կայցելի 
 Հոգուդ վերքերը միայն կամոքեն 
 Կենաց խոսքերը Ավետարանի 
 
 Ավետարանն է Աստծո պատկերը և զորությունը 
 Ավետարանն է Քրիստոսի սերը և հարությունը 
 Ավետարանն է ճամփան ճշմարտությունը և կյանքը 
 Ավետարանն է Աստծո Որդու լույսն ու փառքը 
 
 2. Ավետարանը Հայր Աստծո խոսքն է 
 Գրված Նրա Որդու սուրբ արյունով 
 Նա բժշկում է և արդարացնում 
 Հույս հավատք սեր է ձրի պարգևում 
 
 3. Ավետարանը երկնքից իջած 
 Աստծո սիրո շնորհն է փառապանծ 
 Բարի լուրն է մեր հոգու փրկության 
 Որ պարգևում է մեզ կյանք հավիտյան 
 
 4. Ավետարանն է համայն աշխարհում 
 Բոլոր ազգերին արդեն քարոզվում 
 Ժամանակն էլ է արդեն վերջանում 
 Աստծո արքայությունն է մոտենում