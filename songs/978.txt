
1. Չար ու խարդախ այս աշխարհում 
 Մոլորվել էր իմ հոգին 
 Դառը ողբում անհույս լալիս 
 Փնտրում էր ինչ որ մեկին 
 Մեկ էլ հանկարծ քնքուշ մի ձեռք 
 Սրբեց արցունքն աչքերիս. 
 Դա Հիսուսն էր Նա եկել էր 
 Որ փրկեր տանջված հոգիս 
 
 2. Երբ որ տեսա ես իմ Փրկչին 
 Ընկա ոտքերի առջև 
 Խոցված ոտքերն համբուրեցի 
 Հոգուս մեջ ծագեց արև 
 Այն ժամանակ սերը տիրեց 
 Ալեկոծված իմ սրտին 
 Ես հասկացա որ գտել եմ 
 Իմ Տիրոջը իմ Փրկչին 
 
 3. Փրկչի գրկում գտա հանգիստ 
 Ես գտա կյանք ապահով 
 Էլ չունեմ ցավ էլ չունեմ վախ 
 Հիսուս ունեմ փառավոր 
 Տե՛ր իմ Աստված շնորհակալ եմ 
 Որ ինձ այդքան սիրեցիր 
 Երկինք տանող ճանապարհին 
 Անարժանիս դրեցիր 
 
 4. Իմ Տե՛ր Հիսուս Դու ես կյանքը 
 Ճշմարտությունն ու ճամփան 
 Տե՛ր Քո Խոսքը կենաց ջուր է 
 Դեղ ու լույս է ինձ համար 
 Ա՜խ որքան եմ փափագում ես 
 Իմ աչքերով Քեզ տեսնել. 
 Եվ հավիտյան Քո գրկի մեջ 
 Կուզեմ հանգիստս գտնել