
1. Տիեզերքում աստվածային մի ճամփորդ է իմ հոգին 
 Երկրից անցվոր երկրի փառքին անհաղորդ է իմ հոգին 
 Հեռացել է ու վերացել մինչ աստղերը հեռավոր 
 Վար մնացած մարդու համար արդեն խորթ է իմ հոգին 
 
 2. Ես շնչում եմ միշտ կենդանի Աստծո շունչը ամենուր 
 Ես լսում եմ Նրա անլուռ կանչն ու հունչը ամենուր 
 Վեհացնում է ու վերացնում ամենալուր իմ հոգին 
 Տիեզերքի խոր մեղեդին ու մրմունջը ամենուր 
 
 3. Ամեն անգամ Քո տվածից երբ մի բան ես Դու տանում 
 Ամեն անգամ երբ նայում եմ թե ինչքա՜ն է դեռ մնում 
 Զարմանում եմ թե ո՜վ Շռայլ ինչքա՜ն շատ ես տվել ինձ 
 Ինչքա՜ն շատ եմ դեռ Քեզ տալու որ միանանք մենք նորից 
 
 4. Արևելքի եդեմներին իջավ պայծառ իրիկուն 
 Դրախտային պալատներում սպասում են իմ հոգուն 
 Ի՜նչ եմ շինում էս ցեխերում աղմուկի մեջ վայրենի 
 Ա՜ խ թե նորից գտնեմ ճամփան դեպի էնտեղ դեպի տուն