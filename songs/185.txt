
1. Որդի՛ս քեզ երկար եմ սպասել 
 Քո փրկության ժամերն եմ հաշվել 
 Երկար տարիներ ես ձեռքերս քեզ եմ պարզել 
 Գիտեմ հառաչանքը տանջվող քո հոգու 
 Տեսա արցունքներդ ամեն երեկո 
 Դու ինձ մերժելով խավարն ընտրեցիր դարձի՛ր 
 
 Ես չեմ ուզում ապրես օտարված 
 Չեմ ուզում լինես ինձնից հեռացած ու լքված 
 Միշտ քեզ հետ է հոգիս որդի՛ս սիրելի 
 Ես քո հարազատ հայրն եմ ուրիշ չեմ 
 Քո Աբբա Հայրն եմ օտար չեմ խորթ չեմ որդի՛ս 
 Միշտ քեզ հետ է Հոգիս զավա՛կ սիրելի 
 
 2. Մեղքը արգելք է և պատ է անանց 
 Մեղքը անդունդ է ուղի կորստյան 
 Խավար գիշեր է և ընկնում ես ճամփին հանկարծ 
 Մեղքը փակեց սիրո դուռը բացված 
 Դու հեռացար սիրող քո Հորից 
 Բայց էլի հույս կա Շնորհաց աթոռից նորից 
 
 3. Քո դեմ երկնքի փակ դուռն է բացված 
 Գառնուկը Աստծո փրկագին է տրված 
 Ո՛վ մարդ դու հիշիր սուրբ արյունով ես գնված 
 Հիսուսն է դուռը փրկության ուղին 
 Նայի՛ր համարձակ զորության քո Վեմին 
 Ժառանգն ես Տիրոջ կյանքի խոսքերին հավատա՛