
1. Հոգիս ծարավ է Քեզ Հիսու՛ս քաղցր խոսքերիդ 
 Պապակ հողի նման իմ հո՛ւյս անուշ նայվածքիդ 
 Հենց հնչում է իմ ականջին Քո անունն հեռվից 
 Իսկույն արևն է փայլում ինձ մութ ամպի տակից 
 
 2. Աղվեսները որջեր ունեն թռչունները բույն 
 Այս աշխարհում ես տեղ չունեմ գլուխս դնելու 
 Բայց տուն ունեմ ես երկնքում Տե՛ր Հիսուս Քեզ մոտ 
 Հոգնել եմ Տե՛րս առաջնորդի՛ր խոտավետ արոտ 
 
 3. Վերև դեպ երկինք է կանչում անհուն սերդ ինձ 
 Սուրբ արյամբդ ես լվանում ինձ իմ մեղքերից 
 Բայց փշոտ է երկնի ճամփան տառապանքներով 
 Օգնի՛ր Տե՛րս քայլեմ միայն ես Քո հետքերով 
 
 4. Հառաչելուց ես հոգնել եմ բժշկի՛ր ինձ Տե՜ր 
 Ամեն գիշեր ես լացում եմ ինձ դարձի՛ր իմ Տե՜ր 
 Մահվան մեջ Քեզ հիշատակել ո՛վ Հիսուս չկա 
 Գերեզմանում Քեզնից իմ Տեր ո՞վ պիտ գոհանա