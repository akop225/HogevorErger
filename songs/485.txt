
1. Փրկության ենք մենք կանչված 
 Օրհնության ենք մենք կանչված 
 Սիրո Աստվածն է մեզ հրավիրել 
 Բացված է վաղուց ճամփան երկնքի 
 Այնտեղ է տանում թռիչքն իմ մտքի 
 Երկրից երկինք սանդուղք է դրված 
 Հիսուս է նրա վրա գրված 
 
 2. Հավատք սեր խաղաղություն 
 Քաղցրություն համբերություն. 
 Քրիստոսով այդ ամենը կունենանք 
 Հիսուսը ինքն է հսկում այդ ճամփան 
 Քույրե՛ր եղբայրնե՛ր լինենք միաբան 
 Իրար ձեռք բռնած մենք էլ բարձրանանք 
 Մենք էլ այդ երթին միանանք 
 
 3. Աստված Իր սերը հայտնեց 
 Ու միակ Որդուն զոհեց 
 Որ լինենք այնտեղ ուր որ Ինքն է 
 Մեղավորները արդարանալով 
 Վեր են բարձրանում ուրախանալով 
 Փրկության հույսն է նրանց վեր տանում 
 Սուրբ Հոգով են նրանք զորանում 
 
 4. Քրիստոսով ուրախ եղե՛ք 
 Աղոթքում հարատևե՛ք 
 Որ ձեր կյանքով նմանվեք Հիսուսին 
 Էլ իմաստ չունի այստեղ մնալը 
 Երանություն է երկինք գնալը 
 Այստեղ զրկանք կա տառապանք բազում 
 Այնտեղ Տերն է մեզ սպասում