1. Հզոր Աստված խաղաղության սքանչելի՜ Տեր Հիսուս
 Դու պատվավոր Խորհրդական Հայր սիրո և գթության 
 Այցելի՛ր ինձ որ բորբոքվեմ Հոգուդ կրակով անշեջ 
 Իմ գնացքը Դու հաստատի՛ր Քո ոսկեձույլ խոսքի մեջ 
 
 2. Դու ես Աստվածն Աբրահամի Իսահակի Հակոբի 
 Նաև կանչված այն ընտրյալի ով սրտանց Քեզ կպաշտի 
 Թույլ տուր Հիսո՛ւս Հայր երկնային որ փարվեմ ես Քո կրծքին 
 Քեզ հետ ձուլվեմ և վայելեմ Քո սերը աստվածային 
 
 3. Լա՛յն բաց արա իմ աչքերը որ հրաշքներդ տեսնեմ 
 Վստահաբար հաստատակամ Քո հետևից միշտ քայլեմ 
 Տե՜ր ողորմի՜ր որ Գառնուկի խնջույքին ներկա լինեմ 
 Սուրբ անունդ իմ շուրթերին երգեմ ու փառաբանեմ