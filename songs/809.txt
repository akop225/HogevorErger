
1. Եթե լինեմ ճարտար ու լեզվագետ 
 Խոսեմ հրեշտակաց ու մարդկանց բարբառ 
 Բայց սեր չունենամ չսիրեմ հավետ 
 Ոչ մի շահ չունեն դրանք ինձ համար 
 
 2. Եթե կյանք վատնեմ հարուստ ու փարթամ 
 Եվ մարդիկ սկսեն գովաբանել ինձ 
 Լոկ ճարտար խոսեմ բայց սեր չունենամ 
 Ես եղա ծնծղա ձայն հանող պղինձ 
 
 3. Եթե ստացվածքս տամ աղքատներին 
 Եվ մարմինս մատնեմ որ այրվի 
 Սակայն չունենամ սեր աստվածային 
 Կյանքս պիտի անցնի առանց մի օգտի 
 
 4. Քաղցր է սերը անաղարտ ու սուրբ 
 Ո՛չ նախանձում է ո՛չ գոռոզանում 
 Նա չի որոնում միայն իր օգուտն 
 Այլ ամեն մեկին բարիք է ուզում 
 
 5. Նա ոչ անգութ է ոչ չարախնդիր 
 Եվ նա բնավ չի խորհում չարիք 
 Նա միշտ սիրում է մարդկանց անխտիր 
 Եվ կամենում է անել միշտ բարիք 
 
 6. Մեզ ինչպե՞ս սիրեց մեր Փրկիչն ու Տեր 
 Թող նույնպես և մենք սիրենք հարատև 
 Եվ թող միշտ պահենք հավատք հույս և սեր 
 Բայց սերը մեծ է քան այլ մի պարգև