
1. Ո՜վ Տեր Հիսուս անսուտ բերնովդ 
 Դու խոսք տվեցիր մեզի 
 Թե ես կերթամ Իմ Հորս քով 
 Տեղ պատրաստելու ձեզի 
 Ու Ես ուր որ պիտի երթամ 
 Դուք էլ այնտեղ գաք պիտի 
 Ո՜վ Տեր Հիսուս երբ գաս այնժամ 
 Դու այնտեղ տեղ տուր ինձի 
 
 2. Սրբոց հետ հոն ուրախանանք 
 Անճառ Քո ուրախությամբ 
 Հոն Քո առջև հանգստանանք 
 Քո անհուն խաղաղությամբ 
 Արի՜ Հիսուս բարի՛ Հիսուս 
 Կարոտել ենք Քո ջրին 
 Դու Արարիչ Աստծո Որդի 
 Քեզ լինի փառք հավիտյան 
 
 3. Հոն արդարները կփայլեն 
 Գլուխնին թագ լուսեղեն 
 Անհաղթ սիրովդ կզմայլվեն 
 Եվ Տեր Քեզ կօրհնեն ընդմիշտ 
 Այնտեղ բնավ մեղք չի մտնի 
 Մեր Հոգուն ցավեր տալու 
 Ողբ չի լսվի սուգ չի լինի 
 Քո սիրով ենք լեցվելու