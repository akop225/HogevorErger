1. Եղի՛ր ներող օրհնի՛ր քեզ հալածողներին
 Չարին հաղթիր սուրբ շողերով բարու 
 Եվ աներեր քայլիր ճամփով ներողների 
 Քանզի Գողգոթայի լույսն է վառվում 
 
 2. Եղի՛ր ներող ներումը մեծ հաղթություն է 
 Իսկ վրեժը անզորության նշան 
 Չներելը Աստծո դեմ թշնամություն է 
 Անզեղջ սրտով կգնաս կորստյան 
 
 3. Ներել սովորի՛ր այնպես ինչպես շնչում ես 
 Ինչպես ջուրն ես խմում հացն ես ուտում 
 Քանզի այն ժամանակ Աստված կլսի քեզ 
 Երբ սրտիդ մեջ ներման լույսն է վառվում 
 
 4. Եղի՛ր ներող ներող ոչ միայն խոսքերով 
 Հապա ամբողջ հոգով և էությամբ 
 Այդ ներումը ծնվում է սրտերում սիրող 
 Գիշերային աղոթքի հաղթությամբ 
 
 5. Եղի՛ր ներող ներման մեջ ուրախություն կա 
 Մեծահոգությունն սպեղանի է 
 Սուրբ արյունով բոլորի համար ներում կա 
 Եվ ներողներին Աստված ներում է