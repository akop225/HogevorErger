
1. Օ՜ ձայն տվեց Եհովա Աստված 
 Հիշի՛ր Աբրահա՛մ պայմանը կնքած 
 Ճանապարհ ընկիր Մորիայի երկիր 
 Իսահակ որդուդ ողջակեզ արա 
 
 2. Լեռներից մեկին որը ցույց կտամ 
 Բացի՛ր սեղանը թանկ ողջակեզի 
 Շտապի՛ր Աբրահամ երդումդ է դա 
 Տերդ է պատվիրում էլ մի՛ ուշանա 
 
 3. Իսահակ որդին ժպիտը դեմքին 
 Ծառաների հետ հոր առջևն ընկած 
 Գնում էր Տիրոջ ցույց տված ճամփով 
 Որ ողջակեզը հանկարծ չուշանա 
 
 4. Ահա Մորիայի երկիրը հասան 
 Հայրը և որդին սարը բարձրացան 
 Հայրի՛կ դե ասա ողջակեզն ո ւր է 
 Չէ որ մեզ հետ լոկ կրակի փայտ կա 
 
 5. Ահա ի՛մ որդյակ լեռանը հասանք 
 Աստված զոհելու գառը մեզ կտա 
 Ասաց ու կապեց Իսահակ որդուն 
 Դանակը առավ նրան զոհելու 
 
 6. Հանկարծ երկնքից հզոր ձայն լսվեց 
 Սպասի՛ր Աբրահա՛մ հիմա Ես գիտեմ 
 Որ դու Աստծուց շատ ես վախենում 
 Ու Տիրոջ համար որդուդ ես զոհում 
 
 7. Ահա թփերում գառն է արածում 
 Ողջակեզ արա՛ Եհովա Աստծուն 
 Օրհնում է Տերը քեզ ու քո որդուն 
 Խաղաղությամբ դուք շտապեցե՛ք ձեր տուն 
 
 8. Տուն դարձան նորից հայրը և որդին 
 Աստծո օրհնանքը վայելած կրկին 
 Ճամփին հանդիպած ամեն մի մարդու 
 Վկայում էին. Ճանաչե՛ք Աստծուն